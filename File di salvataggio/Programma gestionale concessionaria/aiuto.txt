
****************************       ISTRUZIONI PER L'UTILIZZO DEL PROGRAMMA GESTIONALE       ****************************

Siete arrivati all'inizio delle istruzioni!

                                                  PREMESSA


Grazie per aver scelto il nostro software gestionale. Se Voi siete arrivati qui vuol dire che avete bisogno di aiuto per imparare ad utilizzare 
le funzioni del programma: vedrete che imparare ad usarlo sarà molto più semplice di quello che credete.


                                                PAGINA INIZIALE


Il programma ha un interfaccia di tipo riga di comando in cui vengono inseriti i diversi parametri richiesti per la visualizzazione 
dell’elenco. All’inizio il programma si apre con una breve schermata introduttiva che esplica alcune funzionalità del programma stesso, indica
la data del giorno corrente.Al primo avvio del programma, oppure in ogni caso in cui non riuscisse a trovare i file delle auto, viene visualizzato
un messaggio di errore: la cartella e i file che contengono le auto non sono presenti all’interno del disco rigido, per cui è necessario crearli.
Potete decidere di crearli inserendo la parola chiave “SÌ”, oppure può saltare la creazione inserendo “NO”: quest’ultima opzione è stata 
decisa perché si può chiudere il programma e reinserire i file manualmente per utilizzarli in un successivo funzionamento del programma. 
Nel caso in cui, invece, la cartella sia stata creata ma i file no, le richieste di creazione dei file sono
quattro: una per creare il file con le auto nuove in vendita, il secondo le auto usate in vendita, il terzo le auto nuove vendute, 
il quarto le auto usate vendute. Una volta effettuata la creazione della cartella e dei file, se necessario, il programma effettua 
la sua prima vera richiesta: si vuole fare una ricerca fra le auto, inserirne, eliminarne o spostarne una. Potete decidere inserendo 
le parole chiave che corrispondono al nome della funzione: “RICERCA”, “INSERISCI”, “ELIMINA”, oppure “SPOSTA”.


                                               FUNZIONE DI RICERCA


Una volta inserita l’apposita parola chiave, si accede alla funzione ricerca. Questo tipo di funzione, insieme a quella di spostamento e 
eliminazione, può essere svolta solamente in caso in cui i file contengano delle auto, altrimenti viene visualizzato un messaggio di errore. 
La prima richiesta è quella se si vuole accedere alle auto in vendita o vendute: la scelta è obbligata e può avvenire inserendo 
rispettivamente le parole chiave “VENDITA” oppure “VENDUTA”. 
La seconda richiesta, poi, riguarda le auto nuove o usate, dove le possibilità di scelta sono tre: la parola chiave può essere “NUOVA”, 
“USATA”. Dopo queste prime richieste si possono presentare due scenari: se non ci sono auto del tipo scelto allora la ricerca si blocca e 
dà un messaggio di errore, invitandovi ad usare la funzione di inserimento di una nuova auto prima di eseguire la ricerca; se ci sono delle auto 
presenti nei file, allora comincia a chiedere le caratteristiche delle auto, a partire dalla marca, poi tutte le altre caratteristiche, che variano 
in base al tipo di auto che si vuole ricercare. L’inserimento di tutte le caratteristiche non è necessario: infatti, se si vuole saltare una o più 
caratteristiche, senza però terminare la richiesta, basta non inserire nulla e premere invio; nel caso, invece, in cui si voglia terminare 
la ricerca ad una certa caratteristica, si preme invio per arrivare a quella successiva e poi, in quest’ultima, si inserisce la tripla barra “///”;
se si inserisce la tripla barra alla prima caratteristica (la marca) viene visualizzato l’elenco completo delle auto appartenenti alla categoria 
scelta inizialmente.  
Una volta terminata la richiesta di filtri per la ricerca, mostra i risultati: qui si possono presentare due casi. Il primo è quello in cui non è 
stato trovato nulla, quindi il programma vi invita a ripetere la ricerca con parametri diversi, mentre nel secondo caso la ricerca mostra 
dei risultati: innanzitutto mostra quanti risultati sono stati ottenuti, poi mostra quali caratteristiche, in serie, saranno visualizzate in base 
al tipo di auto ricercata e, infine, mostra le auto, in ordine numerato e alfabetico. Potete visionare quindi le varie caratteristiche 
delle auto, e, dopo che è stato raggiunto questo obbiettivo, potete decidere se compiere altre azioni oppure no: il programma chiede se lo si vuole 
riavviare per eseguire ulteriori operazioni (che possono essere sempre ricerca, oppure delle altre) oppure se lo si vuole chiudere. 
Se voi a questa richiesta scegliete “SÌ”, allora il programma viene riportato alla schermata iniziale, altrimenti, se volete 
inserire “NO”, il programma si chiude automaticamente.


                                              FUNZIONE DI INSERIMENTO


La seconda funzione utilizzabile è l’inserimento, accessibile attraverso l’omonima parola chiave. Essa consiste nell’inserire all’interno dei 
file una nuova auto, quindi, a differenza delle altre funzioni, questa può essere eseguita anche nel caso in cui i file non contenessero auto. 
Le prima richiesta, come avviene nella ricerca, è di scegliere se si vuole inserire un’auto in vendita o venduta, così come la seconda, in cui 
la decisione avviene tra nuova e usata; poi avviene la richiesta di tutte le caratteristiche dell’auto che si deve inserire in base alle prime 
due scelte: qui però, a differenza della ricerca, l’inserimento delle caratteristiche è obbligatorio, quindi se si lasciano spazi vuoti il 
programma darà errore. Una volta terminato l’inserimento da tastiera di tutte le caratteristiche della macchina, il programma le riepiloga automaticamente, 
in modo che voi possiate accorgervi di eventuali errori di inserimento, e chiede se si vuole procedere con il salvataggio delle modifiche: se non ci 
sono errori e decidete di farlo, inserite “SÌ” alla richiesta e il programma visualizza “Salvataggio in corso...”, invitandovi a non chiudere il 
programma per evitare di perdere i dati, e poi, se non ci sono stati problemi, visualizza “Salvataggio completato con successo”. Nel caso in cui ci siano 
dei problemi, però, visualizza un messaggio di errore: esegue dei nuovi tentativi (al massimo 3), ma se ancora non riesce vi invita a chiudere 
e riavviare il programma, oppure a contattare l’amministratore in caso di problemi di autorizzazione.
Ritornando comunque alla scelta se salvare o meno, se voi inseriste “NO” alla richiesta , allora il programma chiede anche qui se volete riavviare 
il programma oppure no: questo quesito viene posto anche al termine del salvataggio, ma in modo particolare se voi non voleste salvare, 
allora potrebbe ripetere l’inserimento dopo essere ritornato alla schermata iniziale, oppure passare ad un’altra funzione, oppure, ancora, chiudere il programma.


                                               FUNZIONE DI ELIMINAZIONE


Alla funzione di eliminazione di può accedere con l’apposita parola chiave e consiste nell’eliminare definitivamente un’automobile da un certo file, 
in base al tipo di auto che viene selezionata. Dal punto di vista puramente funzionale essa è in realtà costituita da due funzioni: dalla ricerca 
e dall’eliminazione stessa. La prima parte, quindi, funziona come la ricerca: si inseriscono le caratteristiche obbligatorie, quali la vendita/venduta e 
nuova/usata, e, se si vuole, si inseriscono le altre caratteristiche delle auto. Una volta mostrati i risultati della ricerca, quindi con l’elenco 
numerato, il programma chiede di inserire il numero corrispondente all’auto che si desidera eliminare: potete inserire solamente i numeri che sono 
presenti all’interno dell’elenco, altrimenti il programma dà un messaggio di errore e chiede di nuovo l’inserimento di un parametro corretto. 
Una volta inserito il numero e premuto invio, il programma, come avviene nell’inserimento, mostra di nuovo le caratteristiche
dell’auto che si è scelta, in modo che voi possiate verificare se ha fatto la scelta giusta. Anche qui se la scelta è “SÌ”, 
allora il programma prosegue con la vera eliminazione, con la quale avviene salvataggio delle modiche e se ci sono degli errori lo segnala, 
altrimenti se il salvataggio è terminato, oppure se la scelta è stata “NO” chiede se si vuole proseguire con un riavvio del programma, 
oppure una chiusura.


                                                FUNZIONE DI SPOSTAMENTO


Con la parola “SPOSTA” si accede allo spostamento, funzione, anche questa, costituita da più funzioni che lavorano insieme:
ricerca, spostamento stesso, inserimento ed eliminazione.  Essa consiste nell’eliminare una macchina che si trova all’interno
di un file, per inserirla all’interno di un file diverso, quindi spostandola,per esempio, da in vendita nuova a venduta nuova.
Le prime richieste da parte del programma sono quelle della ricerca, poi, una volta visualizzato l’elenco numerato, potete
decidere quale auto vuole spostare inserendo il numero, poi la richiesta è sempre se è sicuro di voler spostare l’auto inserita 
con il numero: se la risposta è “SÌ”,allora il programma inizia a richiedere dove si vuole trasferire l’auto. Si chiede sempre
se si vuole spostare a vendita/venduta e a nuova/usata, sempre utilizzando le parole chiave “VENDITA”/”VENDUTA” e “NUOVA”/”USATA”.
Si possono presentare tre casi. Il primo è quando voi decidete di spostare l’auto nello stesso elenco di provenienza:
ovviamente non è uno spostamento possibile, quindi il software mostra un messaggio di errore. 
Il secondo caso è quando voi inserite uno spostamento che è possibile ma che deve avvenire da un elenco con meno informazioni
a uno che ne ha di più, come da in vendita nuova a venduta nuova: si rende necessario quindi l’inserimento delle caratteristiche mancanti, 
quindi il programma richiede l’inserimento delle caratteristiche mancanti. Il terzo caso, infine, avviene quando lo spostamento è valido
e deve avvenire da un elenco più grande ad uno più piccolo: in questo caso bisogna eliminare le informazioni che non sono più necessarie,
operazione a cui provvede in automatico il software.
Negli ultimi due casi, se tutte le operazioni vengono compiute, il programma mostra di nuovo l’auto con le nuove caratteristiche inserite 
o eliminate e chiede se si vuole procedere al salvataggio: se voi inseriste “SÌ", allora avviene prima l’inserimento dell’auto con 
le nuove informazioni all’interno del file in cui si è deciso di inserirla, poi esegue l’eliminazione nel file dove si trovava prima. 
Anche qui nel caso in cui ci siano errori vi vengono segnalati durante l’esecuzione di entrambe le fasi di salvataggio.
Se, ritornando al primo caso spiegato prima in cui lo spostamento da voi inserito non sia valido, oppure se voi
decideste di non salvare le modifiche,il software vi chiede se desiderate riavviare il programma per eseguire ulteriori
operazioni, oppure chiuderlo.


                                                ELENCO DELLE PAROLE CHIAVE


SÌ: risposta utilizzata in varie richieste, come nelle richieste delle eccezioni, oppure alla fine del programma.
NO: risposta utilizzata in varie richieste, come nelle richieste delle eccezioni, oppure alla fine del programma.
RICERCA: utilizzabile nella scelta iniziale per accedere alla funzione di ricerca.
INSERISCI: utilizzabile nella scelta iniziale per accedere alla funzione di inserimento.
ELIMINA: utilizzabile nella scelta iniziale per accedere alla funzione di eliminazione.
SPOSTA: utilizzabile nella scelta iniziale per accedere alla funzione di spostamento.
AIUTO: utilizzabile nella scelta iniziale per accedere alla funzione di aiuto.
HELP: parametro alternativo utilizzabile nella scelta iniziale per accedere alla funzione di aiuto.
? : parametro alternativo utilizzabile nella scelta iniziale per accedere alla funzione di aiuto.
VENDITA: utilizzabile per accedere alle auto in vendita nella funzione di ricerca, inserimento, eliminazione
e in quella di spostamento.
VENDUTA: utilizzabile per accedere alle auto vendute nella funzione di ricerca, inserimento, eliminazione e 
in quella di spostamento.
NUOVA: utilizzabile per accedere alle auto nuove nella funzione di ricerca, inserimento, eliminazione e in quella
di spostamento.
USATA: utilizzabile per accedere alle auto usate nella funzione di ricerca, inserimento, eliminazione e in quella 
di spostamento.
Numeri 1,2,3,4,… : numeri da inserire nella funzione di eliminazione e spostamento, che variano in base alle auto 
presenti nei file selezionati.
Caratteristiche delle auto:  sono le diverse caratteristiche che riguardano un’auto e possono essere inserite nelle 
funzioni di ricerca, inserimento, eliminazione e spostamento.


                                                          CONCLUSIONI


Speriamo che questo manuale di istruzioni sia stato utile per farvi comprendere meglio il funzionamento del programma
e che possa aiutarvi a rendere efficiente il vostro lavoro. Nel caso in cui ci fossero dei problemi, comunque, contatteci 
pure. Per cominciare a lavorare con il programma inserire "Sì" alla prossima richiesta e premere invio.


*********************          Per leggere l'inizio del manuale torna su con la rotella del mouse,          *********************
*********************                   oppure con la barra di scorrimento laterale.                        *********************



*********************                                         v 1.0                                         *********************
                               Programma realizzato da Diego Albertin, Francesco Di Lena, Alessio Donini    
*********************                  e Alex Niccolò Ferrari. Classe terza F. A.S. 2020-2021.              *********************


